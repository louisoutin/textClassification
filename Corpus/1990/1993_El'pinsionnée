El' pinsionnée
 
In parl' toudis des mineurs
Ch'est vrai ils ont du mérite
Mais qui qui li fait honneur
Ej'vas vous l'dir' bin vite
Ch'est s'femme' qui pindant trent'ans
All's'est n'a bin occupé
Quand l'vell'i prénot eun' cuite
L'lend'main i étot farcé
Heureus'mint qu'all' lé surveillot
Qu'all' li préparot sin bout'lot
 
El' femm' all'a eu
S'pinsion aujourd'hui
All' l'a bin méritée
All' peut s'ardrécher
Car pindant tout' s'vie
All' a bin travaillé
A ch't'heure j'i souhaite
A ell' comm' à li
Ed' bin in profiter
J'peux vous dire à l'avinche
Qu'i vont bin s'arposer
Cha s'ra toudis dimanche
Pour chés deux pinsonnés
 
Chaqu'jour ch'étot l'mêm' rengaine
All' préparot sin codron
Car li pindant tout' l'semaine
I s'arlavot a s'maison
L'caf'tièr' all étot sus ch'fu
L'apéro ch'étot l'goutt' ed jus
Ess' eul joie all' lé savot
Quand all' li lavot sin dos
Ed' timps in timps l'tiote garnoull'
All' i faisot des catoulles
 
El' femm' all'a eu
S'pinsion aujourd'hui
All' l'a bin méritée
All' peut s'ardrécher
Car pindant tout' s'vie
All' a bin travaillé
A ch't'heure j'i souhaite
A ell' comm' à li
Ed' bin in profiter
J'peux vous dire à l'avinche
Qu'i vont bin s'arposer
Cha s'ra toudis dimanche
Pour chés deux pinsonnés
 
Dins s'maison commm' li pas d'zous l'tierre
All' a avalé de l'poussière
Ch'est bête mais faut y busier
All est p'tête silicosée
A ch't'heure i sont bin contints
In-sann' i z'ont fait du qu'min
In peut dir' chou qu'in veut
I vieilliront heureux
Ch'est pour cha que j'rinds hommage
A ell' et sin grand courage
 
El' femm' all'a eu
S'pinsion aujourd'hui
All' l'a bin méritée
All' peut s'ardrécher
Car pindant tout' s'vie
All' a bin travaillé
A ch't'heure j'i souhaite
A ell' comm' à li
Ed' bin in profiter
J'peux vous dire à l'avinche
Qu'i vont bin s'arposer
Cha s'ra toudis dimanche
Pour chés deux pinsonnés  

