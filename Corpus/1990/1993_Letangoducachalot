Le tango du cachalot
 
D'pus qu'all a su par la radio
Qu'el patois du Nord y vénot
Ed' l'occupation espagnole
M'tant' qui étot si comm' i faut
Cha li a monté au cerveau
A f'sot mourir l'oncle Anatole
In l'ravisant all' li trouvot
Des airs d'Rudolph Valentino
All en dev'not complèt'ment folle
Et ch'est au biau milieu d'eun' nuit
Qu'in l'réveillant all lui a dit :
Non mais dis-donc, ti té rigoles
Puisque t'as du sang d'hidalgo
Té dos savoir danser l'tango
Apprinds-me cha vite, au boulot
 
Allons, philomén'
T'es d'jà hors d'haleine
T'es comme eun' baleine
Arrêt' ech' phono
Mets-te cha dins t'tiête
L'tango des fauvettes
Cha fait trop bébête
Avec tes cent vingt kilos
Ah ch'est comme cha
Qu'all i a dit
Fais-me-s'in un qui s'ra pus biau
Cha s'ra l'tango du cachalot
 
Cha peut, bien sûr, paraître idiot
Mais le lend'main m'n'oncle y parlot
L'français comm' eun' vaque espagnole
Au fond de l'fosse il expliquot
Aux ouvriers, aux golibots
Joignant le geste à la parole
Qué pour bien danser lé tango
Comme on le fait à Bilbao
Faut d'la moless' dins les épaules
Qué pour lé faire comm' y faut
Faut d'la cambrure dans le dos
Dé la soupless' dins les guiboles
Tout in gardant bien le tempo
On sé tien comm' le toréro
Qui va combattre le taureau
 
Et joue contre joue
Comm' les andalous
Autour des barrous
Cha y allot l'tango
Oui mais les molettes
Les v'là qui s'arrêtent
Y avot pus d'gaillettes
Dins tout l'fosse in dansot
In s'y attindot
Che fut la guerre
Dins les bureaux z'avott' pas quère
L'air du tango du cachalot
 
Cha fait du foin sur le carreau
Et les amindes cha quéyot
Z'ont rinvoyé l'onc' Anatole
Dins les cités cha murmurot
Qu'in arprindot pas le boulot
Si on rindot pas leu idole
Dins les arrièr' sall' ed' bistrot
El syndicat s'réunichot
Contre les libertés qu'in viole
Veyant l'tournur' que cha a pris
Tout d'in cop m'n'onc' i leu z'a dit
Laissez tomber, j'monte eun' école
I vont tertous l'avoir dins l'dos
Pour mi avoir el' dernier mot
J'vas donner des cours ed' tango
 
Pour vir' Philomène
Les salle' y'étott' pleines
Payant à l'quizaine
I v'not l'populo
Les vieux vous diront
Qu'dins tous les corons
Les bandonéons
F'sott' danser l'tango
In raconte cor
Dins les veillées
Ch't"un gars du Nord
Qui a inventé
L'fameux tango du cachalot

