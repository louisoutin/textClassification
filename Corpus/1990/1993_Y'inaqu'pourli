Y'in a qu'pour li
 
Quand j'intinds certains dire qu'i mènent einne vraie vie d'tchien
J'voudros bien ête à lu plache, i faut vire ltmien
In l'caline in l'chouchoute in li fait des caresses
C'est le petit toutou chéri à sa maîtresse
 
Mi in ravisse à m'acater des cigarettes
Mais in acate des trucs in boîte pou l'pitite bête
In li donne un bol ed' lait caud tous les matins
Mi ch'est toute einne histoire si j'bos un verre ed'vin
 
Pas question d'écouter ltradio après l'dîner
Ch'tchien i s'arpose i faut surtout pas l'réveiller
Mais si ch'est mi qui va m'allonger dins ch'divan
In claque chés portes, là in s'en fout d'faire du boucan
 
Ch 'est pour qui les p'tits mots gentils
Min p'tit biquet min gros chéri
Ch 'est pas pour mi, ch 'est tout pour li
Et ch'est pour qui les p'tites caresses
Les mots rimplis ed' gentillesse
Ch 'est cor pour li, jamais pour mi
All' m'a jamais parlé comme cha
All' m'a jamais dit chés mots-là
A croire qu'ichi, ch'tchien ch'est mi
Surtout n'allez pas croire mes gins
Que j'sus jaloux de ch pitit tchien
Mais i n'n'a qu pour li I'est miux vu qu'mi
 
Li i'a ltdrot d'aller faire sin p'tit tour tous les jours
Mi j'ai à peine el'drot d'aller plus loin que l'cour
I'arvient i rinte avec ses pattes sales dins l'maison
In li dit rien si ch'étot mi quoi que j'prindros
 
In f~sant sin p'tit pipi quand i in met sus ltmoquette
In li dit rien in pardonne tout à l'pitite bête
Mi si j'in mets einne goutte à côté de l'cuvette
Ch'est tout un drame et quoi que j'prinds dins mes niflettes
 
Refrain
 
Avec un tchien d'garde comme cha all' est bien montée
Te n'sais même pas si i s'rot capable d'aboyer
Si un jour par malheur ail' s'faisot attaquer
l'cros bien que che Trot li el'premier à stsauver
 
Tous les soirs ch'est parel pour raviser l'télé
Mi j'sus sur einne caïelle li i est sus ch'canapé
Tout au début j'ai voulu l'faire décamper
I m'a mordu, m'femme ail' m'a cor ingueulé
 
Refrain

